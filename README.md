# Τεχνολογία Λογισμικού 

[Σημαντικές οδηγίες και απαντήσεις σε συχνές απορίες] (XXXX) για την παράδοση της εργασίας.

[Ανακοινώσεις και νέες απορίες ] ()

>> Πατήστε το κουμπί `Notification` στην κορυφή αυτής της σελίδας για να καθορίσετε τις προτιμήσεις των ειδοποιήσεων, έτσι ώστε να λαμβάνετε τουλάχιστον τα νέα για τις συζητήσεις και τις ανακοινώσεις.

>> Η συμπλήρωση της εβδομάδας ορίζεται ως η μέρα πριν το επόμενο μάθημα, π.χ., για την 1η εβδομάδα η παράδοση είναι την ημέρα πριν το 2ο μάθημα. Η εμπρόθεσμη αρχική παράδοση είναι σημαντική γιατί αξιολογούμε κυρίως την συστηματική προσπάθεια βελτίωσης και όχι κάποιο προκαθορισμένο επίπεδο γνώσεων και δεξιοτήτων.

## Syllabus

**Περιγραφή:** Βασικές αρχές τεχνολογίας λογισμικού, η ανάπτυξη λογισμικού ως συνεργατική διαδικασία. Σχεδιασμός συστήματος: αρχιτεκτονικός σχεδιασμός, σχεδιασμός με επαναχρησιμοποίηση, σχεδιασμός διεπαφής χρήστη. Eλεγχος συστήματος. Διαδικασία παράδοσης, τεκμηρίωσης, και συντήρησης συστημάτων λογισμικού.



**Στόχος:** Γνώση και εμπειρία σε μοντέλα ανάπτυξης λογισμικού, ανάλυση απαιτήσεων και σχεδιασμό πληροφοριακών συστημάτων. Μέσα από την ανάπτυξη πρωτότυπης εφαρμογής, οι φοιτητές αποκτούν εμπειρία στη διοίκηση μικρών ομάδων ανάπτυξης και ελέγχου λογισμικού. Οι φοιτητές που ολοκληρώνουν επιτυχώς το μάθημα Τεχνολογία Λογισμικού είναι σε θέση να:

* Αναλύουν και να σχεδιάζουν συστήματα λογισμικού με τη γλώσσα UML.
* Επιλέγουν και να εφαρμόζουν βασικά μοντέλα ανάπτυξης λογισμικού: καταρράκτη, RUP, μοντέλα συνιστωσών, σπειροειδές μοντέλο , στην πράξη ανάλογα με τις απαιτήσεις του συστήματος. 
* Διαχειρίζονται έργα λογισμικού, μπορούν να εκτιμήσουν το κόστος λογισμικού και να διαχειριστούν πιθανούς κινδύνους.
* Υλοποιούν μεγάλα αντικειμενοστραφή συστήματα.
* Εφαρμόζουν τεχνικές ελέγχου λογισμικού (white and black box testing).
* Σχεδιάζουν λογισμικό αξιοποιώντας πρότυπα σχεδίασης λογισμικού όπως τα πρότυπα "adapter", "visitor", "composite", "observer"
* Μεταφέρουν το σχέδιο λογισμικού (διαγράμματα κλάσεων, διαγράμματα ακολουθίας) με συνέπεια σε επαληθεύσιμο και επικυρώσιμο κώδικα.
* Υπολογίσουν βασικές μετρικές κώδικα λογισμικού όπως οι μετρικές του Halstead, Mc Cabe.


**Μέθοδος διδασκαλίας:** Συνεργασία, ασκήσεις, εργασία.


**Κριτήρια βαθμολογίας:**  40% [Εξαμηνιαία Εργασία] + 60% [Γραπτή Εξέταση]

**Τελική βαθμολόγηση:** Θα πρέπει να έχετε συμπληρώσει την βάση σε κάθε ένα από τα παραπάνω κριτήρια. Ορισμένα από τα κριτήρια (π.χ. συνεργασία, παρουσιάσεις προόδου) είναι διαθέσιμα μόνο κατά την περίοδο του μαθήματος, οπότε θα πρέπει να τα έχετε ήδη ολοκληρώσει κατά την τρέχουσα χρονιά, ώστε να υπάρχει δικαίωμα συμμετοχής στην επαναληπτική ή στην επί πτυχίω εξέταση. Επίσης, τα βίντεο κουϊζ είναι μεν διαθέσιμα και στην επαναληπτική εξεταστική, αλλά είναι δύσκολο να απαντηθούν χωρίς τις τακτικές συναντήσεις και τις σχετικές συζητήσεις που γίνονται εκεί. 

**Βιβλίογραφία:** 
* Ανάγνωση κώδικα, 
* S. Pfleeger,Τεχνολογία Λογισμικού: Θεωρία και Πράξη , Κλειδάριθμος.
* Ι. Sommerville, Βασικές αρχές Τεχνολογίας Λογισμικού, Κλειδάριθμος.
* Μ. Fowler, Εισαγωγή στη UML: Συνοπτικός Οδηγός της πρότυπης γλώσσας μοντελοποίησης αντικειμένων, Κλειδάριθμος.
* Μ. Γιακουμάκης, Ν. Διαμαντίδης, Τεχνολογία Λογισμικού, Unibooks.



Παρακαλώ **μην πειράξετε** το παρόν αρχείο, δημιουργήστε νέο φάκελο σύμφωνα με τις [οδηγίες](XXXX).
